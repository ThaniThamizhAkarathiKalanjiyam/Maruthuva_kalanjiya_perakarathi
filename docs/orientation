## மருத்துவக் கலைச்சொல் களஞ்சிய அகராதி
orientation
--
- சூழ்நிலை அறிவு
-  இட-திசையுணர்வு
-  மனக் கோளாறின்போது நோயாளி தான் இருக்கும் இடத்தையும், காலத்தையும் தெளிவாக அறியுந்திறனுடனிருத்தல். எடுத்துக்காட்டாக, அவர் சரியான தேதியைக் கூறுவார்.

reality orientation (R.O.)
--
- உண்மை உணர்த்தும் மருத்துவம்
குழப்பமும் மனச்சோர்வும் அடைந்த நோயாளிகளுக்கு அவர்களின் பெயர், நேரம், இடம், தேதி முதலியவற்றை அடிக்கடி நினைவுபடுத்தி அவர்கள் இயல்பு நிலையை உணரும்படி செய்யும் மருத்துவ முறை. 