## மருத்துவக் கலைச்சொல் களஞ்சிய அகராதி
intestine
--
- குடல்
-  உணவுக்குழாயின் கீழ்ப்பகுதி. இது பெருங்குடல், சிறுகுடல் என இரு பகுதிகளைக் கொண்டது.

small intestine
--
- சிறுகுடல்
-  இரைப்பையின் வாயிற் குறுக்குத் தசையில் துவங்கி, வயிற்றுக் குழிவறையின் நடு மற்றும் கீழ்ப் பகுதியில் கருண்டு சென்று பெருங்குடலில் முடியும் உணவுப் பாதையிலுள்ள ஒரு நீண்ட குழல்பகுதி. இது முன் சிறுகுடல், இடைச்சிறுகுடல்,
கடைச்சிறுகுடல் என மூன்று பகுதிகள் கொண்டது.